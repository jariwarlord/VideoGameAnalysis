Video Oyunlarında Puanların ve Satışların İlişkisi: Eleştirmenler, Oyuncular ve Pazarlama Stratejilerinin Etkileri
Bu çalışma, oyun sektörü ve pazar dinamiklerine ilgi duyan bir bakış açısıyla, eleştirmen ve kullanıcı puanlarının oyun satışları üzerindeki etkisini ve satışların puanlar üzerindeki karşılıklı etkisini incelemeyi amaçlamaktadır. Ayrıca, satış ve puanları etkileyen diğer faktörler analiz edilerek, aralarındaki korelasyonlar değerlendirilecektir. Çalışmada öncelikle puanlar ile satışlar arasındaki ilişki ele alınacak, ardından pazar genelindeki kullanıcı davranışları ve dinamikleri incelenecektir.

**Araştırma Sorusu:** Eleştirmen puanı yüksek olan oyunlar, daha yüksek satış rakamlarına ulaşmakta mıdır?

## Bulgular ve Analiz

![image.png](attachment:a9e3b8fc-761a-41f0-a2e0-2731ae928535:image.png)

Yapılan korelasyon analizinde, eleştirmen puanları ile oyun satışları arasındaki korelasyon katsayısı **0,20** olarak bulunmuştur. Bu sonuç, eleştirmen puanları yüksek olan oyunların satışlarının bir miktar daha yüksek olma eğiliminde olduğunu göstermektedir. Ancak, korelasyonun düşük olması nedeniyle bu ilişkinin güçlü ve kesin olduğunu söylemek mümkün değildir.

Grafik incelendiğinde, 70-80 puan aralığında olan oyunların yüksek satış rakamlarına ulaştığı gözlemlenmiştir. Buna karşın, 90 ve üzeri puan alan bazı oyunların beklenenden daha düşük satış performansı sergilediği tespit edilmiştir. Bu durum, puan ile satış arasındaki ilişkinin karmaşık ve birçok faktöre bağlı olduğunu işaret etmektedir.

![image.png](attachment:c4ac58c4-8f36-497b-b8eb-244d5a74116d:image.png)

Benzer bir ilişki oyuncu puanları ile satışlar arasında da gözlemlenmektedir. Analizlerimiz, oyuncu puanlarının oyun satışları üzerinde sınırlı bir etkisi olduğunu göstermektedir. Ancak, bu etkinin oyun türüne göre farklılık gösterebileceği düşünülmektedir. Bu nedenle, oyun türleri bazında satış ve puan ilişkisini incelemek, daha detaylı ve anlamlı sonuçlar elde etmek açısından önem arz etmektedir.

**Oyun Türlerine Göre Satış ve Kritik Puan Korelasyonu**

![image.png](attachment:a7afaf3e-7296-43f5-8345-8ea3b9d2c33c:image.png)

Yapılan analizde, oyun türlerine göre satışlar ile eleştirmen puanları arasındaki korelasyonun genel olarak zayıf olduğu gözlemlenmiştir. RPG, Action ve Shooter türlerinde hafif bir korelasyon görülmekle birlikte, Misc ve Sports gibi türlerde bu ilişki oldukça düşük seviyededir. Bu durum, oyuncuların bazı türlerde eleştirmen puanlarını dikkate alırken, diğer türlerde bu puanları göz ardı ettiğini göstermektedir.

Özellikle FIFA ve NBA 2K serileri gibi oyunlarda, oyuncu kitlesinin online topluluk, rekabetçi ortam gibi faktörlerle farklı bir tutum sergilediği gözlemlenmiştir. Bu tür oyunlarda, oyun eleştirmen puanları düşük olsa bile, içerik güncellemeleri ve güçlü topluluk desteği sayesinde satışların kritik puanlarından bağımsız olarak yüksek kalabildiği anlaşılmaktadır.

**Oyun Türlerine Göre Satış ve Oyuncu Puan Korelasyonu**

![image.png](attachment:9eefd5ef-1602-47a5-93e2-59a78c40118e:image.png)

Oyuncu puanları ile oyun satışları arasındaki korelasyon incelendiğinde, genel olarak çok düşük ilişki tespit edilmiştir. Bazı oyun türlerinde ise oyuncu puanlarının satışlar üzerinde herhangi bir etkisi olmadığı görülmüştür. Bu korelasyon değerleri, eleştirmen puanları ile satışlar arasındaki korelasyondan bile daha düşük seviyededir.

Bu bulgular, oyuncuların satın alma kararlarında diğer oyuncuların puanlarından ziyade eleştirmen puanlarını daha fazla önemsediğine işaret etmektedir.

**Eleştirmen Puanları Satışlarda Önem Teşkil Ediyor mu?**

Analiz ettiğimiz verilere göre, eleştirmen puanlarının oyun satışları üzerinde belirleyici bir etkisi olup olmadığı sorusuna yanıt aradık. Sonuçlar, bu etkinin oyun türüne göre değişiklik gösterdiğini, ancak genel olarak eleştirmen puanlarının satışları önemli ölçüde artırmadığını göstermektedir.

Bu bulgular ışığında, bir oyunun satış başarısını etkileyebilecek diğer faktörlerin araştırılması önem kazanmaktadır. Bu faktörler ve etkileri, sonraki bölümlerde örneklerle birlikte değerlendirilecektir.

Oyun türüne göre eleştirmen puanlarının satışlara etkisi değişkenlik gösterse de, genel olarak puanların satışları önemli ölçüde artırmadığını gördük.

Buradan hareketle, bir oyunun yüksek satış rakamlarına ulaşmasında etkili olan diğer faktörleri incelemek faydalı olacaktır. Bu amaçla, elimizdeki örnek oyunlar üzerinden daha küçük bir örneklem seçtik:

```
0                     God of War (2018)            94                   10.0   
1            God of War Ragnarok (2022)            91                    5.0   
2                   Red Dead Redemption            95                   15.0   
3                 Red Dead Redemption 2            97                   50.0  
4                                 GTA 3            97                   14.0   
5                                 GTA 4            87                   25.0    
6                                 GTA 5            97                  175.0   
7                               FIFA 20            79                   30.0   
8                        Cyberpunk 2077            86                   13.0   
9   Call of Duty: Modern Warfare (2019)            81                   30.0   
10                        The Witcher 3            93                   30.0   
11                         No Man's Sky            61                    5.0   
12                         It Takes Two            88                    1.5   
```

Bu oyunlar için satış ve eleştirmen puanlarını grafik üzerinde incelediğimizde, korelasyon katsayısının **0.16** gibi oldukça düşük bir değerde olduğunu görüyoruz. Bu da eleştirmen puanlarının satış üzerindeki etkisinin zayıf olduğuna dair başka bir kanıt.

![image.png](attachment:a1dfbd6d-90ba-4684-8c93-76d01c2431c7:image.png)

Özellikle grafikteki **GTA 5** gibi olağanüstü yüksek satışlara ulaşmış oyunlar, bu genel tabloya uymayan önemli örnekler olarak karşımıza çıkıyor.

Peki, çok yüksek satış rakamlarına ulaşmış bu oyunların sırrı ne? Burada sadece eleştirmen puanlarının değil, pazarlama stratejileri, güçlü marka değeri, geniş oyuncu topluluğu, düzenli içerik güncellemeleri ve rekabetçi oyun dinamikleri gibi birçok faktörün etkili olduğunu söyleyebiliriz.

## GTA 5 (2013)

GTA serisi, hem eleştirmen puanları (97/100) hem de satış rakamları (215 milyon kopya) açısından oyun endüstrisinin en başarılı örneklerinden biridir. Bu başarının temelinde sağlam bir marka gücü, etkili pazarlama stratejileri ve oyunculara sunulan yenilikçi deneyimler yer almaktadır. GTA 5’in devasa satış rakamı sadece oyunun kalitesiyle değil, yıllar boyunca süren içerik güncellemeleri ve sosyal medyanın etkisiyle de ilişkilidir. Özellikle **online sunuculara** sahip olması, oyuncu bağlılığını canlı tutarak başarının sürmesini sağlamıştır. Bu nedenle, oyun satışlarını sadece eleştirmen puanlarına bağlamak eksik kalır; pazarlama, marka sadakati ve oyuncu topluluğunun katkısı çok büyüktür.

---

## Marka Gücü

Rockstar Games, Grand Theft Auto serisi ile oyuncuların güvenini kazanmış, güçlü bir markadır. Yeni bir GTA duyurusu, oyuncular arasında büyük beklenti yaratır ve bu da yüksek satın alma eğilimini beraberinde getirir. Bu sadece GTA için değil, Rockstar’ın tüm oyunları için geçerlidir; çünkü şirket, oyun dünyasına kattığı yenilikler ve gösterdiği özenle marka değerini sürekli yükseltmektedir.

Rockstar Games, oyun sektöründe sadece bir geliştirici değil, adeta bir kültürel fenomen olarak kabul edilir. GTA serisi, oyunculara sunduğu özgürlük hissi, detaylı açık dünya tasarımı ve cesur hikaye anlatımıyla bir dönemin simgesi haline gelmiştir. Her yeni GTA oyunu duyurusu, oyun dünyasının ve sosyal medyanın gündeminde geniş yer bulur; Rockstar böylece duyurularını küresel etkinliklere dönüştürebilen güçlü bir marka algısına sahiptir.

Ancak Rockstar’ın başarısı yalnızca oyun içeriğiyle sınırlı değildir. Yenilikçi tasarım anlayışı, teknolojik gelişmeleri yaratıcı biçimde kullanması ve oyuncu deneyimini merkeze alan yaklaşımı, markayı farklı bir konuma taşır. Red Dead Redemption serisi bunun önemli bir örneğidir; GTA’nın aksine daha sinematik, atmosferik ve derin bir deneyim sunar. Bu çeşitlilik, Rockstar’ın farklı türlerde de kendi standartlarını oluşturabildiğini gösterir.

Oyuncularla kurulan güven bağı da markanın temel taşlarındandır. Zaman zaman eleştirilen kararlar olsa da genel algı hâlâ “Rockstar bir şey yapıyorsa, mutlaka bir bildiği vardır” yönündedir. Bu güven, kaliteli ürünlerin yanı sıra tutarlı ve uzun soluklu marka davranışlarının sonucudur. Oyuncular, Rockstar oyunlarını sadece eğlence olarak değil, keşif, deneyim ve sosyal etkileşim platformu olarak görür. GTA Online’ın yıllar boyunca aktif kalması, bu sadakatin canlı kanıtıdır.

---

## Pazarlama Stratejisi

GTA 5, güçlü bir markanın teknik anlamda zirveye ulaşmış ürünü olsa da pazarlama stratejisini göz ardı etmek mümkün değildir. Rockstar Games, pazarlama alanındaki disiplinli ve yaratıcı yaklaşımını bu projede de sürdürmüştür. Oyun ilk kez 2011’de duyuruldu, ancak piyasaya çıkışı 2013’te gerçekleşti. Bu iki yıl boyunca teaserlar, fragmanlar ve oyun içi dünya tanıtımları kontrollü şekilde yayıldı.

Rockstar, gizem unsurunu ustalıkla kullanarak sosyal medya ve oyuncu topluluklarının kendi kendine viral şekilde oyunu tartışmasını sağladı. Oyunun önce PS3 ve Xbox 360, ardından yeni nesil konsollar ve PC platformlarına sırayla çıkması, satışlarda her seferinde yeni dalga yaratılmasına imkan verdi. Ayrıca influencer’lar ve toplulukların etkin kullanımıyla modlama gibi oyuncu destekleri teşvik edildi ve Rockstar bu mod kullanımının önünü kapatmayarak oyunun tekrar tekrar oynanabilirliğini artırdı.

---

## Davranış Bilimi Perspektifiyle Başarı Faktörleri

GTA 5’in satış başarısında aşağıdaki psikolojik faktörlerin önemli rol oynadığı söylenebilir:

- **Sosyal Kanıt (Social Proof):** Yüksek eleştirmen puanları, etkili influencer yorumları ve milyonlarca oyuncunun deneyimi, yeni oyuncular için güçlü bir referans noktası oluşturur.
- **FOMO (Fear of Missing Out):** Oyundaki güncellemeler ve yeni içeriklerle oyuncular, diğerlerinin deneyimlerinden geri kalma korkusuyla oyuna yatırım yapar ve aktif kalır.
- **Alışkanlık Döngüsü:** Görevler, ödüller ve sosyal etkileşimler oyuncuların oyuna düzenli olarak dönmesini sağlar ve sadık bir topluluk oluşturur.

---

## Güncellemelerin Oyuncu Sayısına Etkisi

Örneğin, 13 Aralık 2024 tarihindeki büyük güncelleme sonrası Aralık ayında oyuncu sayısında %22.79’luk dikkat çekici bir artış yaşanmıştır:

| Ay | Oyuncu Sayısı | Aylık Artış | Artış Oranı | Toplam Oyuncu |
| --- | --- | --- | --- | --- |
| Aralık 2024 | 123,261 | +22,880 | +22.79% | 217,485 |
| Kasım 2024 | 100,381 | +8,820 | +9.63% | 189,870 |

2020 Ağustos ayındaki “Los Santos Summer Special” güncellemesi sonrası da benzer bir oyuncu artışı gözlemlenmiştir.

---

Sonuç olarak GTA 5’in satış başarısında sadece kritik skorlar değil, güçlü marka algısı, etkin pazarlama, oyuncu topluluğunun aktif katılımı ve psikolojik tetikleyiciler birlikte etkili olmuştur. Bu bütüncül yaklaşım, Rockstar’ın sektördeki eşsiz konumunu da pekiştirmektedir.

## Call of Duty Serisi(2003-2016)

![image.png](attachment:2c85d846-8052-4088-bb66-97df31c2942b:image.png)

Call of Duty (CoD) serisi, eleştirmen puanlarındaki dalgalanmalara rağmen, sadık oyuncu kitlesi sayesinde istikrarlı ve yüksek satış rakamları yakalamaktadır. 2004-2016 yılları arasındaki küresel satış verileri incelendiğinde, her yıl milyonlarca adetlik satışların sürdüğü görülmekte, bu da markanın güçlü bir pazar hakimiyeti ve kullanıcı bağlılığına sahip olduğunu göstermektedir.

2011 yılında yaşanan satış düşüşü (yaklaşık 0.26 milyon adet), o yıl serinin yeni bir oyununun piyasaya sürülmemesinden kaynaklanmaktadır. Bu durum, serinin satışlarının büyük oranda yeni oyun lansmanlarıyla paralel hareket ettiğini ortaya koymaktadır. Takip eden yıllarda satışlar hızla toparlanarak 2012’de 30 milyondan fazla adet satışa ulaşmış ve serinin döngüsel satış dinamikleri teyit edilmiştir.

Eleştirmen değerlendirmeleri ve puanlardaki değişimlere rağmen, CoD serisinin satış performansı yüksek bir direnç göstermektedir. Bu da oyuncu sadakati, topluluk etkileşimi ve marka bilinirliğinin, kritik yorumların ticari başarı üzerindeki etkisinden daha belirleyici olduğunu işaret etmektedir. Düzenli içerik güncellemeleri ve çok oyunculu deneyimler, kullanıcı tabanını canlı tutarak satışlarda istikrar sağlamaktadır.

Özetle, Call of Duty serisi, güçlü marka sadakati ve etkili içerik stratejileri sayesinde eleştirel değişkenliklerden bağımsız olarak yüksek ve stabil satış rakamları elde eden bir franchise örneğidir.

![image.png](attachment:96e99881-394d-41da-a7cc-233467db5e38:image.png)

![image.png](attachment:23b6eac1-34b7-407d-a6e7-e50ce3ad9311:image.png)

![image.png](attachment:bbce6fed-27ec-4de9-9094-dd17c1dacc04:image.png)

**Call of Duty Serisinin Bölgesel ve Platform Bazlı Satış Analizi**

Call of Duty (CoD) serisinin toplam satışları bölgesel olarak incelendiğinde, Kuzey Amerika pazarı 119.58 milyon satış ile açık ara en büyük paya sahiptir. Avrupa 75.78 milyon ile ikinci büyük pazar konumundayken, Japonya 3.75 milyon ve diğer bölgeler 27.89 milyon satışla serinin global yayılımını desteklemektedir.

Platform bazında ise satışlar Xbox 360 (80 milyon), PlayStation 3 (65 milyon), PlayStation 4 (30 milyon) ve Xbox One (15 milyon) konsolları arasında yoğunlaşmıştır. Bu dağılım, CoD serisinin özellikle nesil geçiş dönemlerinde Xbox 360 ve PS3 gibi önceki nesil konsollarda çok güçlü bir performans gösterdiğini ortaya koymaktadır.

**Analiz:**

1. **Kuzey Amerika’nın Dominasyonu:** Kuzey Amerika pazarındaki yüksek satışlar, özellikle Xbox konsollarının popülerliğini desteklemiştir. Xbox 360’ın 80 milyonluk satış rakamı, NA’daki geniş CoD oyuncu kitlesi ile örtüşmekte ve platformun bölgesel başarıdaki etkisini göstermektedir.
2. **Avrupa’da Çeşitli Platformlar:** Avrupa pazarı, Xbox ve PlayStation platformlarında dengeli bir dağılıma sahiptir. PS3’ün 65 milyon satış rakamı, Avrupa’da güçlü bir kullanıcı tabanı olduğunu yansıtırken, PS4’ün 30 milyon satışla yükselişte olduğunu gösterir.
3. **Nesil Geçişi ve Satış Dinamikleri:** PS4 ve Xbox One’ın daha düşük satış rakamları, CoD serisinin henüz bu platformlarda tüm potansiyelini gerçekleştiremediğini veya veri setinin güncellenme zamanına bağlı olarak bu nesillerde satışların devam ettiğini düşündürmektedir.
4. **Japonya ve Diğer Pazarlar:** Japonya’nın nispeten düşük satış rakamları, CoD’un bu bölgede daha sınırlı bir kitleye hitap ettiğini doğrular. Diğer bölgelerdeki 27.89 milyon satış ise Asya dışı gelişen pazarların önemini ortaya koyar.

**Sonuç**

Bu raporda, [Video Game Sales with Ratings](https://www.kaggle.com/datasets/rush4ratio/video-game-sales-with-ratings) veri seti üzerinde gerçekleştirilen kapsamlı veri analizi ve modelleme çalışmalarıyla, video oyunlarının satış performansını etkileyen temel faktörler detaylı şekilde incelenmiştir. Analiz sonuçları, oyun türü, yayıncı, kullanıcı puanları gibi değişkenlerin satışlar üzerindeki etkilerini ortaya koyarak, oyun sektörü ve pazarlama stratejileri için değerli içgörüler sağlamıştır.

Python programlama dili ve ilgili kütüphaneler (Pandas, NumPy, Scikit-Learn, Matplotlib) kullanılarak gerçekleştirilen veri temizleme, keşifsel veri analizi ve makine öğrenmesi modelleri, çalışmanın hem doğruluğunu hem de tekrarlanabilirliğini artırmıştır.

İleriye dönük olarak, veri setinin güncellenmesi ve farklı kaynaklardan veri entegrasyonu ile model performansının artırılması, ayrıca daha karmaşık algoritmalar (örneğin, Random Forest, XGBoost) ve hiperparametre optimizasyonu gibi tekniklerin denenmesi önerilmektedir. Bu yaklaşımlar, analizlerin güvenilirliğini ve sektöre sağladığı katkıyı önemli ölçüde geliştirecektir.

Sonuç itibarıyla, bu çalışma veri bilimi süreçlerine olan hakimiyetimi pekiştirirken, video oyun sektörü odaklı veri analizleri yapabilme ve elde edilen bulguları anlamlı şekilde raporlayabilme becerilerimi göstermektedir.
